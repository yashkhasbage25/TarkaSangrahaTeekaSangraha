<chapter>
    <head>प्रत्यक्षपरिच्छेदः</head>
    <body>
        <moolam>
            <verse>
            निधाय हृदि विश्वेशं विधाय गुरुवन्दनम् ।
            बालानां सुखबोधाय क्रियते तर्कसङ्ग्रहः ॥ १ ॥
            </verse>
        </moolam>
        <padakrtyam>
            <verse>
            श्रीगणेशं नमस्कृत्य पार्वतीशंकरं परम् ।
            मया चन्द्रजसिंहेन क्रियते पदकृत्यकम् ॥ १ ॥
            यस्मादिदमहं मन्ये बालानामुपकारकम् ।
            तस्माद्धितकरं वाक्यं वक्तव्यं विदुषा सदा ॥ २ ॥
            </verse>
        </padakrtyam>
        <nyayabodhini>
            <verse>
            निखिलागमसंचारि श्रीकृष्णाख्यं परं महः ।
            ध्यात्वा गोवर्धनसुधीस्तनुते न्यायबोधिनीम् ॥ १ ॥
            </verse>
            <text>
            चिकीर्षितस्य ग्रन्थस्य निर्विघ्नपरिसमाप्त्यर्थमिष्टदेवतानमस्कारात्मकं मङ्गलं शिष्यशिक्षार्थं ग्रन्थतो निबध्नाति निधायेति ॥
            </text>
        </nyayabodhini>
        <deepika>
            <verse>
            विश्वेश्वरं साम्बमूर्तिं प्रणिपत्य गिरां गुरुम्।
            टीकां शिशुहितां कुर्वे तर्कसङ्ग्रहदीपिकाम्॥ १ ॥
            </verse>
        </deepika>
        <padakrtyam>
            <verse>
            श्रीगणेशं नमस्कृत्य पार्वतीशंकरं परम् ।
            मया चन्द्रजसिंहेन क्रियते पदकृत्यकम् ॥ १ ॥
            </verse>
            <text>
            विश्वेशं जगत्कर्तारं श्रीसाम्बमूर्तिं हृदि मनसि निधाय नितरां धारयित्वा गुरुवन्दनं च विधाय कृत्वेत्यर्थः ॥ बालेति ॥ 
            अत्राधीतव्याकरणकाव्यकोशोऽनधीत न्यायशास्त्रो बालः । व्यासादावतिव्याप्तिवारणायानधीतन्यायेति ॥ 
            स्तनंधयेऽतिप्रसक्तिवारणायाधतिव्याकरणेति ॥ 
            </text>
            <verse>
            यस्मादिदमहं मन्ये बालानामुपकारकम् । 
            तस्माद्धितकरं वाक्यं वक्तव्यं विदुषा सदा ॥
            </verse>
            <text>
            सुखेति ॥ सुखेनानायासेन बोधाय पदार्थतत्त्वज्ञानायेत्यर्थः ॥ 
            तर्क्यन्ते प्रमितिविषयीकियन्त इति तर्काः द्रव्यादिसप्तपदार्थास्तेषां संग्रहः संक्षेपेणोद्देशलक्षणपरीक्षा यस्मिन् स ग्रन्थः ॥ 
            नाममात्रेण वस्तुसंकीर्तनमुद्देशः। यथा द्रव्यं गुणा इति ॥ 
            असाधारणधर्मो लक्षणम् । यथा गन्धवत्त्वं पृथिव्याः । लक्षितस्य लक्षणं संभवति न वेति विचारः परीक्षा ॥ 
            अत्रोद्देशस्य पक्षज्ञानं फलं लक्षणस्येतरभेदज्ञानम्। परीक्षाया लक्षणदोषपरिहार इति मन्तव्यम् ॥
            </text>
        </padakrtyam>
    </body>
</chapter>